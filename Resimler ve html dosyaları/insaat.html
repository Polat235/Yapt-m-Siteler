<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>İnşaat Teknolojisi</title>
</head>
<body>
    <h1>İnşaat Teknolojisi</h1>
    İnşaat sanayi, hızla değişen pazar ve rekabet koşulları nedeni ile sürekli ve dinamik bir gelişim içindedir. Bu sektör için devletler tarafından özel planlamalar yapılmaktadır. Özellikle hızla küreselleşmekte olan bu sektörde rekabet büyük
    yoğunluk kazanmakta, sanayileşmiş ülkeler bu sektörün korunması ve rekabet gücünün geliştirilmesi için özel politikalar uygulamaktadır. Son yıllarda meydana gelen depremler, binaların daha kaliteli malzeme kullanma, işçilik ve kurallara uygun olarak yapılması için yeni planlamalar gerektirmiştir.
    
    
    İnşaat teknolojisi alanında yapılan uygulamalar, çok çeşitli ve değişken bir yapı göstermektedir. Sektördeki iş gücü artışı, teknolojik gelişmeler, endüstri yatırımlarına paralel olarak birçok sektörün inşaatla iç içe olduğu faaliyetlerinin bir kısmını ya da tamamını kendi özel amaçlarına uygun olarak projelendirilmiş yapılar üzerinde yürütmektedir.
    
    
    Öğretim programlarının ve modüllerin hazırlanmasının her aşamasında, iş yaşamının iş gücüne dönük gereksinimlerinin tüm yönleriyle dikkate alınması amacıyla sektörel kuruluşlarla görüş alışverişi ve iş birliği gerçekleştirilmiştir.
    
    
    Program geliştirme sürecinde üniversitelerden alan uzmanları ve sivil toplum kuruluşları ile iş birliği yapılmıştır. Sektör taraması ve mesleki yeterliklerin belirlenmesi sırasında sektöre anket uygulanmıştır. Bu anketler sonucunda Türkiye genelinde inşaat sektörünün ihtiyaçları ve programdan beklentileri tespit edilmiştir. Bu ihtiyaçlar, program çalışmalarının temelini oluşturmuştur.
    
    
<h3>İnşaat Teknolojisi Alanı Programı’nda;</h3>
    <p>1. Ahşap yapı sistemleri,</p>
    <p>2. Betonarme yapı sistemleri,</p>
    <p>3. Beton-çimento ve zemin teknolojisi,</p>
    <p>4. Cephe sistemleri ve pvc doğrama,</p>
    <p>5. Çatı sistemleri,</p>
    <p>6. Çelik yapı teknik ressamlığı,</p>
    <p>7. İç mekân teknik ressamlığı,</p>
    <p>8. Mimari yapı teknik ressamlığı,</p>
    <p>9. Restorasyon,</p>
    <p>10. Statik yapı teknik ressamlığı,</p>
    <p>11. Yapı iç mekân dekorasyonu,</p>
    <p>12. Yapı yalıtımı,</p>
    <p>13. Yapı yüzey kaplama
    dalları yer almaktadır.
    <p>
    
    
    Program geliştirme sürecinin her aşamasında; Devlet Su İşleri, Türkiye Cumhuriyeti Kara Yolları, belediyeler, İller Bankası, bayındırlık hizmetleri, hava yolları, petrol araştırma firmaları, inşaat mühendisliği büroları, PVC imalat ve montaj sektörü, cephe sistemleri sektörü, yalıtım sektörü, çatı sistemleri sektörü, kalıp sistemleri sektörü, öngerilmeli beton ve betonarme sektörü, ahşap ev sektörü, çimento fabrikaları, yapı dekorasyon sektörü, seramik, granit ve mermer sektörü, kil ve killi ürünler sektörü, maket sektörü, restorasyon firmaları, Dolmabahçe Sarayı teknik hizmetler, inşaat demiri sektörü, zemin teknolojileri sektörü, çelik yapı sektörü, prefabrik yapı sektörü, ahşap doğrama atölyeleri, beton santralleri, inşaat laboratuvarları, yapımcı inşaat firmaları, yapı denetim firmaları, mimarlık büroları vb. ile iş birliği yapılmıştır. Bu
    firmaların eğitim sorumluları ve çeşitli meslek elemanları ile iletişim kurularak katkıları sağlanmış ve sektör beklentileri programa yansıtılmıştır.
    
     
Meslek elemanları ile ilgili olarak ulusal ve uluslararası iş gücünden beklenen yeterliklerin belirlenmesi için çeşitli araştırmalar yapılmış ve program çalışmalarına aktarılmıştır.
    
    
<p>Teknolojik gelişmelere paralel olarak sektörün beklentileri doğrultusunda geliştirilen İnşaat Teknolojisi Alanı Programı gelişmelere göre sürekli güncellenmeye uygun bir yapıda tasarlanmıştır. Böylece tüm gelişme ve yenilikleri kısa sürede
programa yansıtmak mümkün olabilecek ve mezunlar kazandıkları mesleki yeterlikleri doğrultusunda istihdam edilebileceklerdir. Dolayısıyla İnşaat Teknolojisi Alanı Öğretim Programı’nın sektörün ve mesleki eğitim sisteminin gelişmesine önemli katkılar sağlayacağı düşünülmektedir.
doğrultuda inşaat teknolojisi alanı altında yer alan mesleklerde ulusal ve uluslararası düzeyde standartlara uygun, her yaşta ve düzeyde bireye yaşam boyu öğrenme ilkeleri doğrultusunda eğitim olanağı sağlayan program hazırlamak hedeflenmiştir.<p>

</body>
</html>